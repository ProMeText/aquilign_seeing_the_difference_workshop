["avoir trove\u0301. \u00bb ", "Si li conte tote s\u2019aventure issi ", "com vos ave\u0301s oi dire c\u0327a arrieres. ", "tant qu\u2019il conoist bien ", "que c\u2019est il ", "qu\u2019ele quiert a, ", "Mais por le coros de la mort al seneschal ne se volt fere conoistre, ", "ains li respont: \u00ab ", "Certes, damoisele, chevalier ", "qui porte escu blanc ne conois je nul. \u2014 ", "En non Dieu, sire, fet ele, ", "ce poise moi chierement. \u00bb ", "Et il n\u2019en tient plus a li parole, ", "ains part si tost ", "com il l\u2019ot commandee a Dieu a ", "et chevalche en tel maniere jusqu\u2019a tierce ", "tant qu\u2019il vint a l\u2019issue de la forest; ", "et il torne a destre vers un chemin vie\u0301s et ancien; ", "si ne demora gueres ", "qu\u2019il vint a une eve P lee et parfonde, ", "mais il n\u2019i trueve pont ", "ne gue\u0301 ne passage nul. ", "Et il regarde d\u2019autre part de l\u2019eve, ", "si voit I. petit chastel molt bien seant, clos de mur bateillie\u0301 tot entor a la roonde. ll regarde grant piece le chastel ", "dont la fac\u0327ons li plest molt a regarder, ", "puis s\u2019en torne contreval la riviere", "por savoir ", "s\u2019il i peust trover ne pont ne gue\u0301, ", "mais il n\u2019en trueve point ", "et quant il voit ", "qu\u2019il n\u2019i passera, ", "si ne set ", "que fere, ", "que retorner ne voldroit il mie. ", "Atant voit issir del chastel une damoisele ", "qui ert tote nue en sa chemise,", "si le menoient troi vilain molt vilainement a ", "et tenoit chescuns une hache en sa main; ", "et ele crioit ", "quanque ele pooit crier ", "por els ", "qui li faisoient tel honte et tel laidure ", "qu\u2019il la venoient batant tot contreval la riviere. ", "Et quant la damoisele vit le chevalier de l\u2019autre part de ! l\u2019eve, ", "si commence a crier: \u00ab ", "Ha, gentilz chevaliers, secore\u0301s ceste damoisele ", "que cist ribaut vuelent ocirre. ", "Ha, frans hom, ", "ne m\u2019i laissie\u0301s morir, ", "se vos onques eustes pitie\u0301 de nule gentil damoisele !\u00bb ", "Quant Boors ot ce ", "qu\u2019ele li prie ", "si pitousement ", "qu'il la secore, ", "si ne set que fere, ", "kar volentiers li aidast ", "s\u2019il peust; ", "mais il voit l\u2019eve noire et parfonde ", "et si perilluse ", "qu\u2019il cuide bien noier, ", "s\u2019il se met dedens; ", "et d'autre part il voit cele ", "qui si durement crie merci; ", "si l'em prent tels pitie\u0301s ", "qu\u2019il en laisse totes poors ", "et fet le signe de la crois en mi son vis, ", "puis enbrace l\u2019escu ", "et broche le cheval des esperons ", "et se fiert en l\u2019eve. ", "Et li chevals fu fors,", "si commence a noer ", "si tost com il ot terre perdue, ", "si l\u2019enporte d\u2019autre part de la rive a quelque paine, ", "mais anc\u0327ois ot beu de l\u2019eve li uns et li autre, ", "et se li chevals ne fust si buens, ", "noie\u0301 fuissent ambedui, ", "kar li chevaliers estoit pesans por les armes ", "qu\u2019il avoit vestues. ", "Quant il fu de l\u2019autre part de l\u2019eve, ", "si ne descendi pas, ", "ains cort vers cels ", "qui la damoisele tenoient ", "et fiert si le premier ", "qu\u2019il aconsieut ", "qu\u2019il li met le glaive par mi le cors, ", "si l\u2019abat a terre, ", "et li autre s\u2019enfuient erraument ", "por ce que desarme\u0301 estoient. ", "Et la damoisele", "qui delivree se voit se met a genols devant Boort ", "et dist: \u00ab ", "Ha, gentils chevaliers, de Dieu soie\u0301s vos beneois, ", "quant vos m\u2019ave\u0301s de mort rescosse, ", "et aore\u0301s en soit Diex, ", "quant il ceste part vos amena, ", "kar cist gloton m\u2019euissent ja morte. \u2014 Damoisele, fet il,", "por quoi ? \u2014 Sire fet ele, jel vos dirai bien, ", "mais", "que vos m\u2019aie\u0301s mise a sauvete\u0301. \u2014 ", "Coment ? fet il. Ave\u0301s vos dont garde ? \u2014 ", "Certes, fet ele, ja asseur ne serai\u0302 fant ", "com je sache laiens le seignor del chastel, ", "kar c\u2019est li plus fel chevaliers del monde et li plus trai\u0302tres. \u00bb A ces paroles voient issir I. chevalier del chastel ", "et la ou il vit Boort, ", "si li escrie : \u00ab Laissie\u0301s, dans chevaliers, la damoisele", "que vos n\u2019enmenrois mie! ", "Par mon chief, mar le rescosistes!\u00bb ", "Si li cort ", "quanqu\u2019il puet le glaive alongie\u0301; ", "et Boors retrait son glai\u0302ve a lui del cors a celui ", "qu\u2019il avoit ocis; ", "si laisse le cheval corre ", "et le fiert si tres durement ", "qu\u2019il l\u2019abat a terre si estordi ", "qu\u2019il n\u2019a pooir de relever, ", "ains gist pasme\u0301s, ", "kar il chai si felenessement ", "qu\u2019a poi que la canole del col n'avoit brisee. ", "Et Boors li vet a cheval ", "par desus le cors tant que tot le debrise. ", "Et lors est la damoisele si liee ", "qu\u2019ele ne puet plus ", "et dist a Boort : \u00ab Sire, nos n\u2019avons mes garde,", "kar je ne cuit ", "qu\u2019il eust plus de chevaliers c\u0327aiens ", "que cestui;", "si vos dirai ore seurement ce ", "que vos me demandastes n\u2019a encor gaires. \u2014 ", "Dites, fet il. \u2014 Sire, fet ele, entre moi et I. chevalier ", "qui mes amis estoit chevalchions hui matin par mi cest chastel ", "et quant li freres a celui ", "que vos ave\u0301s abatu me vit, ", "si me volt a force prendre, ", "kar il m\u2019avoit molt longuement amee; ", "si me prist al frain ", "et m\u2019en volt mener a force, mes mes amis se combati a lui ", "tant ", "qu\u2019il l\u2019ocist. ", "Et", "quant cist ", "que vos veez ci ore vit son frere mort, ", "si fist mon ami prendre a force de vilains et de gens ", "et l\u2019ocist en venjance de son frere. ", "Mais de moi, ", "por cui Ses freres avoit este\u0301 ocis, dist il ", "qu\u2019il se vengeroit sans main metre;", "si me fist prendre a ces ribaus ", "que vos veistes ", "et lor commanda ", "qu\u2019il me noiaissent, \u00ab ", "kar par armes, dist il, ", "ne vueil je mie ", "qu\u2019ele muire \u00bb ; ", "si m'enmenoient, ", "si com vos veistes, morir ", "quant vos me venistes secorre par la volente\u0301 de Dieu et par la vostre. ", "Or vos ai conte\u0301 mon errement ; ", "si voldroie des Ore mes, ", "se vostre plaisirs estoit, ", "que vos me menissois a salvete\u0301 en un mien chastel ", "qui est ci pres. \u2014 Volentiers \u00bb, fet il. ", "Si le prent par les bras ", "et le monte par devant lui sor le col de son cheval, ", "si a gete\u0301 son escu derieres son dos, ", "si s\u2019en vet cele part ", "ou la damoisele li enseigne tant ", "que ce vint apre\u0301s midi ", "qu\u2019il voient en un tertre I. bel a chastel, ", "et lors ataignent Il. escuiers", "qui issoient d\u2019un bossel ", "et aportoit chescuns venoisons trosee detriers soi.", "Quant il virent la damoisele, ", "si descendent a pie\u0301 ", "et li font grant joie com a celi ", "qui lor dame estoit ", "mais molt se merveillent de ce ", "qu\u2019il la virent plorer: ", "si li enquierent ", "que ele a. ", "Et ele lor dit ", "comment ses amis avoit este\u0301 ocis, \u00ab", "et je meismes euisse este\u0301 morte. ", "se ne fust cis frans chevaliers", "qui par sa debonairete\u0301 me resqueust ", "et se mist em peril de mort por ma vie sauver. \u00bb ", "Et lors conseille a l\u2019un de ses escuierset cil se destrosse maintenant de sa venoison, ", "si la baille a son compaignon por porter, ", "si s\u2019en vet vers le chastel ", "quanqu\u2019il puet traire del roncin. ", "Et Boors demande a la damoisele ", "comment li chastials a non ", "ou ses amis a este\u0301 ocis. \u00ab Sire, fet ele, il a non Galedon ", "et l\u2019eve par ou vos passastes a non Galede. \u00bb ", "Ensi parolent tant ", "qu\u2019il sont venu jusqu\u2019al chastel,", "si le voit Boors bien seant et fort. ", "Et quant il montent ! le tertre, ", "si voient de laiens issir dames et damoiseles a grant plente\u0301 ", "dont les unes karolent ", "et les autres dancent ", "et les autres joent de divers geus; ", "si estoient acesmees et vestues richement et", "avec venoient chevaliers jusqu\u2019a X. ", "qui molt faisoient grant joie; ", "et quant il voient Boort, ", "si crient tuit encontre lui: \u00ab Bien viengnie\u0301s, sire,", "qui nostre dame avez delivres de mort ", "et rescosse des mains a ses enemis !\u00bb ", "Et lors font descendre lor dame et lui avec : ", "si ne vos porroit nus conter la joie ", "qui li fu fete. A tel joie et a tel feste enmainent Boort jusqu\u2019al pale\u0301s del chastel, ", "si le font desarmer, ", "ou il volsist ou non,", "et il le fist a envis, ", "kar il n\u2019estoit encore mie tens de herbergier. ", "Ensi remist Boors laiens, ", "si li firent grant joie li un et li autre ", "Et quant il orent mengie\u0301. a damoisele demande a Boort ", "comment il avoit non e\u0301t \u00a1l dist ", "qu\u2019il avoit non Boors li Essillie\u0301s. \u00ab ", "Et vos, fet il. damoisele, ", "quels est li vostre nons ? \u2014 Sire, fet ele. je ai non Blevine de Glocedun, issi a non cist chastials ou nos somes. \u00bb A ces paroles ", "qu\u2019il disoient, es vos I escuier ", "qui laiens entre,", "si s\u2019agenoille devant la damoisele. \u00ab Dame, fet il, la damoisele de Honguefort vostre cosine vos salue ", "et vos mande ", "qu\u2019ele vient herbergier o vos. \u00bb ", "Et quant cele l\u2019entent, ", "si saut sus si liee et si joiose ", "que nule plus ", "et demande al vaslet ", "ou ele est. \u00ab Dame. fet il, a mains de demie lieue pres de ci. \u00bb ", "Et ele fet maintenant sa sele metre et dist ", "qu\u2019ele ira encontre li; ", "si monte ", "et maine o li. VI. chevaliers ", "et Illl. en laisse ", "por fere compaignie a Boort ; ", "si se part atant de laiens. ", "Mes Boors ", "qui les noveles a of\u0308es de cele de Honguefort ", "si ne set que fere, ", "kar se il remaint laiens, ne puet estre ", "que l\u2019en nel conoisse ", "et ce ne voldroit il por rien: ", "si pense longuement a ceste chose. ", "Quant il ot une piece pense\u0301, ", "si se drece en estant ", "et demande ses armes tost et isnel. \u00ab Sire, font cil ", "qui avec lui estoient, ", "qu\u2019en vole\u0301s vos fere ? \u2014 Je me vueil. fet il, un poi aler esbatre jusqu\u2019a cel boschel, ", "si revendrai orendroit. \u00bb ", "Cil n\u2019osent son commandement refuser. ", "si aportent ses armes ", "et il les prent. ", "Et quant il est arme\u0301s, ", "si monte en son cheval a, ", "si se part de laiens par une posterne par devers le boschel \u00bb, ", "ne ne velt", "que nus li face compaignie. ", "Et quant il est l. poi eslongie\u0301s del chastel, ", "si torne a destre vers une forest ", "qu\u2019il voit haute et espesse ", "et s\u2019en vet al ferir des esperons; ", "si se fiert en la forest ", "et eirre tant ", "qu\u2019il li anuite ; ", "et lors escote, ", "si ot une cloche soner ", "et il sot bien tantost", "que c\u2019estoit hermitages: ", "si s\u2019en torne cele part ", "et descent a l\u2019uis,", "si apele et li hermites li oevre son huis, ", "si a le rec\u0327oit a bele chiere ", "et le desarme il meismes, ", "puis vet cueillir de l\u2019erbe al cheval ", "et por fere lit al chevalier.", "Ensi est Boors reme\u0301s chie\u0301s l\u2019ermite, ", "et la damoisele de Glocedun chevalcha tant a ", "qu\u2019ele encontra cele de Honguefort; ", "si s\u2019entresaluent, ", "mais molt se merveille cele de Glocedun, ", "quant ele voit sa cosine si atornee et tote sa maisnie: ", "si li demande l\u2019acheison ", "et cele li conte de chief en chief ", "et dist ", "que jame\u0301s ne finera d\u2019errer ", "jusqu\u2019el ait le chevalier trove\u0301, \u00ab ", "et bien sachie\u0301s, fet ele, bele cosine, ", "que c\u2019est li plus bials chevaliers et li mieldres ", "que je onques mes veisse, ", "et si est encore jovenes enfe\u0301s; ", "si ai tel duel, ", "quant il me membre de la vilenie"]